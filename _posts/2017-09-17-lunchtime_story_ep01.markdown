---
layout: post
title:  "ගස් කොළ"
date:   2017-09-17 20:55:34 +0200
categories: lunchtimestory
episode: EP01
---
ඉතින් රෑ උනාද ?

ඔව් මම එනකොට ගොඩක් රෑ උනා. මම පාරමරුවෙනකොට එක මනුස්සයෙක් හම්බුනා. එයා එච්චර  උස නෑ. කොන් එකකවගේ තොප්පියක්  දාල හිටියේ. හරි හෙමීට පාර මාරු උනා. මම වහාන නවතාගෙන් හිටියා. සැහෙන්න වෙලාවක් ගත්ත එයා පාර මාරුවෙන්න. 

එයා පොඩ්ඩක් ඔලුව උස්සල ඇහුව මගෙන් "කොහෙද  ඔයා යන්නේ ?"

මම පාර දිහා බලාගෙනම  කිව්වා "මම මේ ගෙදර යනවා කියලා "

"අය් මේ හදිසියෙන් ?" 

"හදිස්සියක් නැ" මම කිව්වා 

"මමත් යන්නේ ඔය  පැත්තට, එහෙනම් මාත් එක්කම යමු "

"හ්ම් යමු එහනම්"

හුඟ කාලයකින් ඇඟට හොඳ සනීපයක් දැනුන හෙමිහිට හමා ගිය මද සිසිල් සුළගෙන්, හරියට වෙසක් කාලෙට හමන සුලඟ වගේ.

එළියේ ඉස්තෝප්පුවේ හාන්සි පුටුවට වෙලා, පත්තරේ ඔළුවට තියාගෙන කකුල් දෙක පුටුව ඇන්දේ තියාගෙන තාප්පෙට උඩින් තියන ගස් දිහා මම බලාගෙන් හිටියා. ඒ අතට මේ අතට වැනෙන ගස් වල කොළ නිදහසේ පාවෙනවා. වැහි කුරුල්ලෝ  රංචුවක් ඈත අහසේ ඒ  මේ අත පියෑම්බුවා. දවසෙම මෙහෙමම  ඉන්න ඇත්නම්.. 

කව්දෝ සෙමින් කථා කරන හඩින් මම මාගේ මතකෙන් මිදුන.

"මොකක්ද  ඇහුවේ ?"

"ඔයා මේ පළාතේද ?"

"නෑ "

"එහෙනම් ?"

"දකුණු පළාතේ "

"ඇත්තද? සැහෙනදුරක්"

"අය් ? ගිහිල්ල නැද්ද ඒ පැත්තේ "

"මේ මම ? " 

එහෙම කියනගමන් ඔහු බිම බලාගෙන කල්පනාවට වැටුනා. 

මම ඔලුව උස්සා ටිකක ඇත දිහා  බැලුව. එකසැරේටම මෙගේ ඇසකට දීප්තිමත් ආලෝකයක් වැටුණා.  හ්ම්.. මොකක්ද අර දිලිසෙන්නේ..

ඇත්තට මොකක්ද ඒ, මගේ හිත කුතුහලයෙන් පිරුණ. මාහට අඩියක් විතර පිටුපසින්ඒ සිටි ඔහු දිහා මම හැරී බැලුවා. මිනිහා බර කල්පනාවක කිසිමදේක සැළකිල්ලක් නෑ වගේ. මම ටිකක් අඩිය ඉස්සර කරා..

ඔහු එකපාරටම නැවතී. "මොකවත් හදිසියක්ද ?" 

"නෑ එහෙම හදිස්සියක් නෑ" මම ගාණකට නොගෙනම වේගය අඩු කරා 

"එහෙනම් ඉක්කමනට යන්න හැදුවේ ? "

මට ටිකක් ලැජ්ජාවක් වගේ මම මගේ ඔලුව කැසුව. 

මේ මනුස්සය බර කලපනවක හිටියත් මගේ හැසිරීම ගැන හොඳින් බලා ඉඳල තියනවා. 

මම ටිකක් හය්යෙන් සපත්තුව පොළවේ ගැහුවා..

"ආ මේ මොකද මේ.."

"නෑ මොකක්ද පෑගුන වගේ.."

"මේ පැත්තේ බල්ලෝ නම් නෑ "

"එහෙනම් ගලක් වෙන්නැති පැගුනේ , ඔයා මේ පළාතේද ? "

"නෑ, මේහෙට ඇවිල්ල දැන් ටික කාලයක් වෙනවා "


"ඇත්තද ?"
අපහු ඔහු නැවතී මදෙස මොහොතක් බලා සිටියා

මම අඩි කිහිපයක් ගිහින් නැවතත් අපසු හරි ඔහු දෙසබලුවා, ඔහුගේ අවදානය පාරේ අනික් පස ගිය අය වෙත යොමුවෙලා තිබුණ
වම්පැත්තෙ උස තාප්පය අනිත්පැත්තෙන් පොඩි මිනුසුන්ගේ සිනහ හඩක් ඇසුනා. මට ඔවුන් ඒ මේ ඇත දුවනවා මොහොතකට මැවී පෙනුනා.
 
"මොකක්ද ඒ ? "

"මොකක්ද ?"

"ඔය අහුලා ගත්තේ ? "

"මේ ..."

එකපාරටම මාගේ පිටුපසින් විශාල ශබ්දයක් ඇසුණා. මම හැරී බලනකොට එකපාරට ඔහු බිම ඇද වැටුණා.
